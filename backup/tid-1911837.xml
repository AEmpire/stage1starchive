<?xml version='1.0' encoding='UTF-8'?>
<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <title>佛陀与比丘众的批评与自我批评会议记录</title>
    <link>https://bbs.saraba1st.com/2b/</link>
    <description>佛陀与比丘众的批评与自我批评会议记录</description>
    <docs>http://www.rssboard.org/rss-specification</docs>
    <generator>python-feedgen</generator>
    <lastBuildDate>Thu, 09 Jul 2020 16:27:22 +0000</lastBuildDate>
    <item>
      <title>佛陀与比丘众的批评与自我批评会议记录[0-50]</title>
      <link>https://bbs.saraba1st.com/2b/thread-1911837-1-1.html</link>
      <description>佛陀与比丘众的批评与自我批评会议记录&#13;
 本帖最后由 木葉梟 于 2020-2-2 10:34 编辑 

　　闻如是：
&#13;
　　一时，佛在舍卫国东苑鹿母园中，与大比丘众五百人俱。
&#13;
　　是时，世尊七月十五日于露野地敷座，诸比丘僧前后围绕。佛告阿难曰：“汝今于露地速击揵椎，所以然者？今七月十五日是受岁之日。”
&#13;
　　是时，尊者阿难右膝著地，长跪叉手，便说此偈：
&#13;
　   “净眼无与等，无事而不练，智慧无染著，何等名受岁？”
&#13;
　　尔时，世尊复以偈报阿难曰：
&#13;
　　“受岁三业净，身口意所作，两两比丘对，自陈所作短。
&#13;
          还自称名字，今日众受岁，我亦净意受，惟愿原其过！”
&#13;
　　尔时，阿难复以偈问其义曰：
&#13;
　　“过去恒沙佛，辟支及声闻，尽是诸佛法，独是释迦文？”
&#13;
　　尔时，佛复以偈报阿难曰：
&#13;
       “恒沙过去佛，弟子清净心，皆是诸佛法，非今释迦文。
&#13;
          辟支无此法，无岁无弟子，独逝无伴侣，不与他说法。
&#13;
          当来佛世尊，恒沙不可计，彼亦受此岁，如今瞿昙法。”
&#13;
　　是时，尊者阿难闻此语已，欢喜踊跃，不能自胜，即升讲堂，手执揵椎，并作是说：“我今击此如来信鼓，诸有如来弟子众者，尽当普集。”
&#13;
　　尔时，复说此偈：
&#13;
　　“降伏魔力怨，除结无有余，露地击揵椎，比丘闻当集。
&#13;
         诸欲闻法人，度流生死海，闻此妙响音，尽当云集此。”
&#13;
　　尔时，尊者阿难已击揵椎，至世尊所，头面礼足，在一面住，白世尊言：“今正是时，惟愿世尊何所敕使！”
&#13;
　　是时，世尊告阿难曰：“汝随次坐，如来自当知时。”是时，世尊坐于草座，告诸比丘：“汝等尽当坐于草座。”
&#13;
　　诸比丘对曰：“如是，世尊。”时，诸比丘各坐草座。
&#13;
　　是时，世尊默然观诸比丘已，便敕诸比丘：“我今欲受岁，我无过咎于众人乎？又不犯身、口、意？”如来说此语已，诸比丘默然不对。是时，复再三告诸比丘：“我今欲受岁，然我无过于众人乎？”
&#13;
　　是时，尊者舍利弗即从座起，长跪叉手，白世尊言：“诸比丘众观察如来，无身、口、意过。所以然者？世尊今日不度者度，不脱者脱，不般涅槃者令般涅槃，无救者为作救护，盲者作眼目，为病者作大医王，三界独尊，无能及者，最尊、最上。未起道意者使发道意，众人未寤尊令寤之，未闻法者使令闻之，为迷者作径路，恒以正法；以此事缘，如来无咎于众人，亦无身、口、意过。”
&#13;
　　是时，舍利弗白世尊言：“我今向如来自陈，然无咎于如来及比丘僧乎？”
&#13;
　　世尊告曰：“汝今，舍利弗，都无身、口、意所作非行。所以然者？汝今智慧无能及者，种种智慧、无量智慧、无边之智、无与等智、疾智、捷智、甚深之智、平等之智，少欲知足，乐静之处，多诸方便，念不错乱，总持三昧，根原具足：戒成就、三昧成就、智慧成就、解脱成就、解脱见慧成就，勇悍能忍，所说无恶，不为非法，心性庠序，不行卒暴。犹如转轮圣王最大太子，当绍王位，转于法轮；舍利弗亦如是，转于无上法轮，诸天、世人及龙、鬼、魔若魔天本所不转。汝今所说，常如法义，未曾违理。”
&#13;
　　是时，舍利弗白佛言：“此五百比丘尽当受岁，此五百人尽无咎于如来乎？”
&#13;
　　世尊告曰：“亦不责此五百比丘身、口、意行。所以然者？此舍利弗大众之中极为清净，无有瑕秽。今此众中最小下坐，得须陀洹道，必当上及不退转法；以是之故，我不怨责此众。”
&#13;
　　尔时，多耆奢在此众中，即从座起，前至世尊所，头面礼足，白世尊言：“我今堪任欲有所论。”
&#13;
　　世尊告曰：“欲有所说，今正是时。”
&#13;
　　多耆奢即于佛前叹佛及比丘僧，而说此偈：
&#13;
　　“十五清净日，五百比丘集，诸结缚悉解，无爱更不生。
&#13;
          转轮大圣王，群臣所围绕，普遍诸世界，天上及世间。
&#13;
          大将人中尊，为人作导师，弟子乐徒从，三达六通彻。
&#13;
          皆是真佛子，无有尘垢者，能断欲爱刺，今日自归命。”
&#13;
　　尔时，世尊可多耆奢所说。是时，多耆奢作是念：“如来今日可我所说。”欢喜踊跃，不能自胜，即从座起，礼佛却退，还就本位。
&#13;
　　尔时，世尊告诸比丘：“我声闻中第一造偈弟子，所谓多耆奢比丘是。所说无疑难，亦是多耆奢比丘是也。”
&#13;
　　尔时，诸比丘闻佛所说，欢喜奉行。</description>
      <content:encoded><![CDATA[<p><b>木葉梟: </b><br>
<span>佛陀与比丘众的批评与自我批评会议记录</span><br>
<span> 本帖最后由 木葉梟 于 2020-2-2 10:34 编辑 </span><br>
<span>　　闻如是：</span><br>
<span>　　一时，佛在舍卫国东苑鹿母园中，与大比丘众五百人俱。</span><br>
<span>　　是时，世尊七月十五日于露野地敷座，诸比丘僧前后围绕。佛告阿难曰：“汝今于露地速击揵椎，所以然者？今七月十五日是受岁之日。”</span><br>
<span>　　是时，尊者阿难右膝著地，长跪叉手，便说此偈：</span><br>
<span>　   “净眼无与等，无事而不练，智慧无染著，何等名受岁？”</span><br>
<span>　　尔时，世尊复以偈报阿难曰：</span><br>
<span>　　“受岁三业净，身口意所作，两两比丘对，自陈所作短。</span><br>
<span>          还自称名字，今日众受岁，我亦净意受，惟愿原其过！”</span><br>
<span>　　尔时，阿难复以偈问其义曰：</span><br>
<span>　　“过去恒沙佛，辟支及声闻，尽是诸佛法，独是释迦文？”</span><br>
<span>　　尔时，佛复以偈报阿难曰：</span><br>
<span>       “恒沙过去佛，弟子清净心，皆是诸佛法，非今释迦文。</span><br>
<span>          辟支无此法，无岁无弟子，独逝无伴侣，不与他说法。</span><br>
<span>          当来佛世尊，恒沙不可计，彼亦受此岁，如今瞿昙法。”</span><br>
<span>　　是时，尊者阿难闻此语已，欢喜踊跃，不能自胜，即升讲堂，手执揵椎，并作是说：“我今击此如来信鼓，诸有如来弟子众者，尽当普集。”</span><br>
<span>　　尔时，复说此偈：</span><br>
<span>　　“降伏魔力怨，除结无有余，露地击揵椎，比丘闻当集。</span><br>
<span>         诸欲闻法人，度流生死海，闻此妙响音，尽当云集此。”</span><br>
<span>　　尔时，尊者阿难已击揵椎，至世尊所，头面礼足，在一面住，白世尊言：“今正是时，惟愿世尊何所敕使！”</span><br>
<span>　　是时，世尊告阿难曰：“汝随次坐，如来自当知时。”是时，世尊坐于草座，告诸比丘：“汝等尽当坐于草座。”</span><br>
<span>　　诸比丘对曰：“如是，世尊。”时，诸比丘各坐草座。</span><br>
<span>　　是时，世尊默然观诸比丘已，便敕诸比丘：“我今欲受岁，我无过咎于众人乎？又不犯身、口、意？”如来说此语已，诸比丘默然不对。是时，复再三告诸比丘：“我今欲受岁，然我无过于众人乎？”</span><br>
<span>　　是时，尊者舍利弗即从座起，长跪叉手，白世尊言：“诸比丘众观察如来，无身、口、意过。所以然者？世尊今日不度者度，不脱者脱，不般涅槃者令般涅槃，无救者为作救护，盲者作眼目，为病者作大医王，三界独尊，无能及者，最尊、最上。未起道意者使发道意，众人未寤尊令寤之，未闻法者使令闻之，为迷者作径路，恒以正法；以此事缘，如来无咎于众人，亦无身、口、意过。”</span><br>
<span>　　是时，舍利弗白世尊言：“我今向如来自陈，然无咎于如来及比丘僧乎？”</span><br>
<span>　　世尊告曰：“汝今，舍利弗，都无身、口、意所作非行。所以然者？汝今智慧无能及者，种种智慧、无量智慧、无边之智、无与等智、疾智、捷智、甚深之智、平等之智，少欲知足，乐静之处，多诸方便，念不错乱，总持三昧，根原具足：戒成就、三昧成就、智慧成就、解脱成就、解脱见慧成就，勇悍能忍，所说无恶，不为非法，心性庠序，不行卒暴。犹如转轮圣王最大太子，当绍王位，转于法轮；舍利弗亦如是，转于无上法轮，诸天、世人及龙、鬼、魔若魔天本所不转。汝今所说，常如法义，未曾违理。”</span><br>
<span>　　是时，舍利弗白佛言：“此五百比丘尽当受岁，此五百人尽无咎于如来乎？”</span><br>
<span>　　世尊告曰：“亦不责此五百比丘身、口、意行。所以然者？此舍利弗大众之中极为清净，无有瑕秽。今此众中最小下坐，得须陀洹道，必当上及不退转法；以是之故，我不怨责此众。”</span><br>
<span>　　尔时，多耆奢在此众中，即从座起，前至世尊所，头面礼足，白世尊言：“我今堪任欲有所论。”</span><br>
<span>　　世尊告曰：“欲有所说，今正是时。”</span><br>
<span>　　多耆奢即于佛前叹佛及比丘僧，而说此偈：</span><br>
<span>　　“十五清净日，五百比丘集，诸结缚悉解，无爱更不生。</span><br>
<span>          转轮大圣王，群臣所围绕，普遍诸世界，天上及世间。</span><br>
<span>          大将人中尊，为人作导师，弟子乐徒从，三达六通彻。</span><br>
<span>          皆是真佛子，无有尘垢者，能断欲爱刺，今日自归命。”</span><br>
<span>　　尔时，世尊可多耆奢所说。是时，多耆奢作是念：“如来今日可我所说。”欢喜踊跃，不能自胜，即从座起，礼佛却退，还就本位。</span><br>
<span>　　尔时，世尊告诸比丘：“我声闻中第一造偈弟子，所谓多耆奢比丘是。所说无疑难，亦是多耆奢比丘是也。”</span><br>
<span>　　尔时，诸比丘闻佛所说，欢喜奉行。</span><br>
</p><p><b>贾志国: </b><br>
</p><p><b>驴和标签: </b><br>
<span>这叫批评与自我批评？</span><br>
</p><p><b>diyihaoshitu: </b><br>
<span>看不太懂</span><br>
<span>—— 来自 vivo Y55L, Android 6.0.1上的 S1Next-鹅版 v1.3.3.2-play</span><br>
</p>]]></content:encoded>
      <guid isPermaLink="false">1911837[0-50]</guid>
    </item>
  </channel>
</rss>
